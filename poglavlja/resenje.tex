\chapter{Решење проблема применом алгоритма моделовања тема }

Проналажење правог одговора на постављено питање може бити изузетно сложен проблем чак и за човека. Оно што је суштински важно за препознавање ваљаног одговора је разумевање \textbf{суштине} односно смисла питања. За разлику од машина, човек на основу знања, уме да наслути тај смисао а самим тим и да препозна адекватан одговор. Међутим, уколико би се пред човека ставило питање из области о којој он нема никаквог знања ( не разуме значење речи) или је на језику који не разуме, врло је вероватно да би препознавање правог одговора било јако непоуздано. 
Са друге стране, немогуће је не запитати се шта заправо представља прави одговор на постављено питање. Данас је можда лакше него икада поставити питање и у кратком времену добити велики број одговора од различитих корисника. Учесници конверзације не морају нужно бити стручњаци из области које се тиче питања. Исто тако, велики број одговора, иако су наизглед адекватни, наилазе на осуду стручне популације. Дакле, потребно је извесно време, у коме долазо до комуникације међу различитим корисницима ( давање оцена се може сматрати комуникацијим) да би се \textbf{закључило} шта је прави одговор. 
Сајтови који су служили као извор података су управо описаног карактера. Дакле, одговори на поствањено питање се оцењују од стране заинтересованих корисника и након неког времена са великом прецизношћу се може рећи који је адекватан одговор на постављено питање. Према томе, подаци који су овде разматрани јако су зависно од :

\begin{itemize}
\item атрактивности теме којом се баве - што је тема популарнија то ће већи број корисника бити укључен у давање и оцењивање одговора. Самим тим, може се сматрати да атрактивније теме имају поузданије одговоре
\item природе питања - на нека питања се може одговорити врло кратко - (на пример где се ПМФ налази у Крагујевцу ) док друга питања захтевају опширне одговоре (нпр. детаљан опис историје Крагујевца или препричано књижевно дело)
\end{itemize}

У правом одговору не морају нужно да се нађу речи из питања. Исто тако, не мора постојати законитост између дужине питања и одговора. Према томе, не постоји \textbf{алгоритам} којим се може закључити који је адекватан одговор а да се при томе не укљичи додатно експертско знање. 

Основна идеја овог рада је испитивање да ли се и у којој мери вештачно знање које се добија применом алгоритма моделовања тема може употребити за селектовање правог одговора без убацивања додатног експертског знања.


\section{Опис решења}

Идеја решења је изградња \textbf{модела тема} над свим одговорима чиме би се добио истрениран модел који поседује знање о том скупу докумената. Под знањем се подразумева расподела тема над документима као и расподела речи унутар тема. Основна предпоставка је да се при постављању питања то знање може употребити како би се селектовао тачан одговор. Даље су претпоставке да су  питање и одговор су највероватније из истих области ( једна или више ) односно да говоре о истим темама. Овде је важно напоменути да теримн \textbf{област} или \textbf{тема} више није упоредив са човековим схватањем тема или области. Обзорим да је број тема који се у истраживању користио јако велики - од 100 до 2000 - и да тема није ништа друго до скуп речи као да у систем није укључено никакво додатно експретско знање, ово напомена је сасвим логична.

Селектовање правог одговора вршено је мерењем \textbf{сличности} између постављеног питања и свих одговора. Онај одговор који је \textbf{најсличнији} постављеном питању, одабира се као тачан одговор на постављено питање. Обзиром да је познато који одговор припада ком питању, рад програма је једноставно проверити и измерити.

За мерење сличности питања и одговора коришћено је неколико метода које се разликују  по прецизности, брзини рада и меморијским захтевима. 


Идејни ток решења може се представити  дијаграмом као на слици 4.1:

\begin{figure}[H]
    \centering
   \includegraphics[scale=0.9]{./Slike/slika37.png} 
	\caption{Ток решења}
	\label{fig:slika1}
\end{figure}


\section{Мерење сличности}



